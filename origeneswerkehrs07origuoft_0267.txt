l in Numeros Homilia XXIII, 11—-XX1V‚ 1 ⁴ 223

sciunt et ex parte prophetant<. Cum autem venerint, quae perfecta
sunt, destruentur ista, quae >ex parte< sunt. Sicut eni'm perfectae
scientiae cedit ista, quae >ex parte< est, et perfectae prophetiae cedit
ista, quae >ex parte< est, ita et perfectae festivitati cedit ista, quae >ex

5 parte< est festivitas. Neque enim quod perfectum est, mundus iste
capere potest, ubi, ut diximus, necessitas corporis nunc cibum, nunc
potum, nunc somnum suggerit, nunc etiam quantamcumque necessario
vitae praesentis sollicitudinem movet3 quae omnia interrumpunt sine
dubio continuationem festivitatis Dei. Cum autern venerit illud, quod

10 dictum est de his qui restituentur in sancta, — si tamen et nos ex his
esse mereamur, qui restituendi sunt, qui >neque esurient neque sitient<
neque dormitabunt >neque laborabunt< sed erunt pervigiles, sicut an-
gelorum vita pervigil dicitur — cum in illum ordinem restitui mere-
buntur, tunc erit vera et incorrupta festivitas, cuius festivitatis princeps

15 et sponsus et dominus erit ipse Iesus Christus Salvator noster, >cui
est gloria et imperium in saecula saeculorum. Amen!<.

HOMILIA XXIV.

De sacrificiis, quae per unamquamque festivitatem iubentur offerri, et
de votis, quae voventur Deo.

20 1. Omnes, qui imbuendi sunt eminentioribus disciplinis, tamdiu
molestum ducunt rudimentorum laborem, donec, qui sit disciplinae
illius, ad quam inducuntur, finis et fructus, ignorant. Cum vero inductos
per ordinem perfectio consecuta fuerit disciplinae, tunc delectabit ru-
dimentorum pertulisse molestias. Sunt ergo et in sanctis ac divinis

25 rebus prima quaedam rudimenta, quibus inducuntur hi, qui ad per-
fectionem beatitudinis tendunt. Quod evidenter famulus Dei in cantico
Exodi designat, dicens: »inducens planta eos in monte haereditatis
tuae, in praeparata habitatione tua, quam praeparasti, Domine«. Pau-
lus quoque Apostolus sciens esse quaedam prima imbuendi initia, tunc

11 vgl. Apok. 7, 16 —- 12 vgl. Sir. 16, 27 — 15 vgl. J Petr. 4, 11 —
27 Exod. 15, 173 vgl. in Exod. hom. 6, 10

3 ‹et—4 est < Λ 7 somnium D 101’ Ν ex his esse et nos Β 15 iesus
Christus < B 22 introducuntur D(‘?)‚ ι’, Ald.Del. 29 tum D

291 Lomm.

